# -*- mode: mandoku-view -*-
#+TITLE: 易學變通
#+DATE: 2015-09-23 09:34:59
#+PROPERTY: JUAN 0
<pb:KR1a0085_WYG_000-1a>¶
欽定四庫全書　　　　　經部一¶
　易學變通　　　　　　　易類¶
　　提要¶
　　　　(臣/)等謹案易學變通六卷元曽貫撰貫字𫝊¶
　　　　道泰和人天厯辛已舉于鄉官紹興府照磨¶
　　　　元季兵亂棄官家居鄉人推率義軍後禦龍¶
　　　　泉冦戰敗抗節死事蹟見江西通志所著四¶
　　　　書類辨學庸標旨諸書俱湮没不𫝊惟朱彞¶
<pb:KR1a0085_WYG_000-1b>¶
　　　　尊經義考載有周易變通之名亦以為已佚¶
　　　　今檢永樂大典所録周易各卦下收入貫説¶
　　　　尚多其標題實作易學變通知彞尊未見原¶
　　　　書故稱名小悞矣謹裒輯彚次釐為六卷其¶
　　　　豫隨无妄大壯晉睽蹇中孚八卦為永樂大¶
　　　　典所原闕者今無可校補亦姑仍其舊是書¶
　　　　純以義理説易其體例每篇統論一卦六爻¶
　　　　之義又舉他卦辭義之相近者㕘伍以求其¶
<pb:KR1a0085_WYG_000-2a>¶
　　　　異同之故如乾卦云乾六爻不言吉無往而¶
　　　　非吉也初九處之以勿用即初九之吉上九¶
　　　　處之以无悔即上九之吉二之見五之飛三¶
　　　　四之无咎皆然蓋位或過於中而聖人處之¶
　　　　則無不中位或失於正而聖人處之則無不¶
　　　　正所謂剛健中正純粹精者吉有大於此乎¶
　　　　坤卦云或疑六三王事為六五之事然乾主¶
　　　　君道坤主臣道王事乃九五大人之事故坤¶
<pb:KR1a0085_WYG_000-2b>¶
　　　　卦三五聖人皆有戒辭者其所以正人臣之¶
　　　　體為慮深矣艮卦云敦臨敦艮皆吉何也曰¶
　　　　敦者厚道也厚於治人則人無不服者臨是¶
　　　　也厚於治已而已無不修者艮是也人之自¶
　　　　處容可處於薄乎凡此諸條立義皆為醇正¶
　　　　其他剖析微細往往能出前儒訓解之外間¶
　　　　取互體立説兼存古義尤善持平在説易諸¶
　　　　家可謂明白而篤實且其成仁取義無愧完¶
<pb:KR1a0085_WYG_000-3a>¶
　　　　人而元史忠義𫝊失於紀載殊傷漏畧今蒐¶
　　　　輯遺文著之於録非惟其書足重亦因以表¶
　　　　章大節發潛徳之幽光焉乾隆四十六年九¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶

